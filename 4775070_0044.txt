30

nitimas uti uo'lebant (Petems 1, 502. Mommsenius l, 708). In prouinciae autem formam
Galatia redacta est, Octauiano principe, cum Amyntas rex, liberis exheredatis, Romanos lie-
redes instituisset. (Dio 53. 26. cfr. Fabricius et Reimarus ad h. l. 6, 85ΗΠ Stz.)

Maximam autem admirationem mouet, quod Velleius nec Moesiam prouinciam neque
Commagenen commemorauerit. Ac Moesiam quidem Marquardtius (105.) a M. Crasso, 111.
uiri nepote, stipendiariam factam esse contendit. Quod neque ex eis, quae Dio (51, 27) de
bellis illis narrauit, conligi posse puto, neque ex Octauiani uerbis, quae sunt apud eundem
53, 7. Nam praeter Gallias, sine dubio a Caesare subactas, et Aegyptus et Pannonia, quae
deuictae sint, adseruntur. Sed illam a Messalla superatam quidem esse, sed non redactam in
dicionem, Marquardtius 103 ⁸⁸ ipse concedit. Quo modo igitur fit, ut hac ex coniunctione
Moesiam tunc prouinciam fuisse concludat? Itaque non est, quod oum Marquardtio miremur,
si in partitione prouinciarum, inter Senatum imperatoremque tacta, Moesiae nulla mentio
fiat. Caecina autem Seuerus, qui dicitur τῆς Μυσίας ἅρχων (Dio 55, 29 p. 408.) non ex*
Moesiae uenisse a Velleio narratur (2. 112, 4), sed ex transmarinis prouincias. Quaeri·
tur ergo, utrum Velleium sequamur, qui ‚bella Pannonica praesens uiderit, an Dionem. At
enim Poppaeus Sabinus a. 14. p. C. n. Moesiae legatus fuisse perhibetur (Tac. ann. 1, 79.).
Ipsum autem Dioni contrarium adfirmat Appianus (lllyr. 30.)‚ qui a Tiberio demum Moesiam
prouinciam esse factam narrat. Quae cum ita sint (si Seuerum illum ἄρχοντα adpellari con-
siderauerimus), legatos imperatoris saepe in eas terras missos esse suspicor, quae quanquam
nondum uniuersae subiectae essent, tamen eas subactum iri spem facerent. Itaque scripto-
res, paullatim Romanorum imperio inualescente, non dilucide inter hunc illumque ‘statum '
puto distinxisse. — Contra merae Vellei neglegentiae uidetur tribuendum, quod Commage-
nes nullam mentionem iniecit. Nam si non propria quaedam prouincia facta est (ut Mar-
quardtius 174. ex Taciti ann. 2, 56 falso conligere uidetur, cfr. Nipperdeius ad h. 1. p. 119.)‚
certe, coniuncta cum Syria, Romanorum imperio erat subieeta. Neque uero alioquin Velleius
eas terras enumerare omittit, quae cum aliis coniunctae sunt sactae stipendiariae. Namque
Aetolia nunquam per se erat prouincia3 quanquam uerum est, a. 565. eam a M. Fuluio
Flacco ita esse subiectam, ut Romanorum imperium maiestatemque conseruare cogeretur
(Liu. 38, 11.) ’

Quibus omnibus consideratis non multum huic prouinciarum enumerationi tribuendum
esse facile intellegitur.

xvl.

Nunc (2, 46.) Velleius transit eo, ut, quo modo societate potentiae, inter ΠΙ. uiros
inita, paullatim dissoluta ad bellum ciuile peruentum sit, exponat. ’ Ante autem quam dis-
solueretur, Lucae foedus illud instauratum esse non narrat (IIII, 10.). Qua re factum est,
ut Pompeius Crassusque consulatum adipiscerentur, huic Parthicum bellum administrandum
mandaretur. Caesari igitur ullam cum Pompeio Crassoque communionem fuisse negatur,
neque petendi consulatus inhonestitatis (46, 1.), quam Boeclerus 909. ex factiosa petitione

repetit, quidquam ad illum redundat. Fuisse autem petitionem aliis non inhonestiorem, per
se patet. Quod enim L. Domitium competitorem armis repellunt (Plut. Pomp. 52, 1. App.

