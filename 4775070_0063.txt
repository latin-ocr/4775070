⁷ 49

agero maluisse, dicit, Suetonius (25.), metu Clementis Libonisque et exercitus Pannonici Ger-
manicique eum retentum esse. At Clemens seditionem fecit post mortuum demum Agrip-
pam Postumum. Libonem autem quam non timuerit Tiberius eo demonstratur, quod post
biennium demum in Senatu eum accusauit, interim cauere satis habebat. Milites uero seditio in-
cessit (Tac. 1, 16.), postquam Tiberius iam imperium certum tenuit. Vnus igitur Germa?
nicus relinquitur, cuius metu Tiberium territum esse Tacitus 1, 7. quoque adfirmat. Quippe
cum ille magna apud populum gratia gauderet magnumque secum haberet exercitum, ne
tenere imperium quam exspectare mallet, timendum erat (Tac. 1, 35.). Quid uero? rebel-
lantibus legionibus seque ad imperium ipsum euecturas esse promittentibus, nullus Tiberio
metus Germanici militumque fuisse uidetur. lllud autem magis e re uidetur esse, quod
Tiberium, multis antea Liuiae artibus adiutum, a populo imperium adipisci uoluisse narrat
Attamen bene animaduertit Sieuersius (1, 18.) simul Tiberio cauendum fuisse , ne Senatui
ius in posterum principis designandi concederetur. Itaque sane erat, quod in tanta difficul-
tate cunctaretur. Sed tamen si uere infirmum Tiberius imperium esse putasset, quomodo
statim ab initio populo comitiorum ius eripere potuerit audere, plane non intellegeretur
(Vell. 2. 124, 3. 1263. Tac. 1, 15. Nipperdeius ad h. l.). Quanquam enim aut praesto ei erant
Augusti scripta (26, 3.) aut simulauit esse, tamen ea nullam uim habuisse, per se clarum
est (Hoeckius 3, 51.).

Quae librum concludit breuis de imperi Tiberiani annis sedecim prioribus enarratio,
quanquam singula quaeque uel ex Tacito uera esse comprobantur (XXIII, 44 n. 61.), ta·
men recte' panegyrico similior, quam rerum scriptioni adpellatur. Attamen non est, quod
singulas res cum Tacito comparemus, praesertim cum totum hunc locum uberrime explicauerit
Sieuersius. Qui Velleio quidem per se nullam habendam censet fidem , sed et ei et Tacito .

oratorias amplificationes, in diuersas partes factas, detrahendas esse, ut uera Tiberi imago
informari possit.

Typothetae errore p. 3 ιι. 4 pro contineri seriptum est continere. Alia errata
facile corrigentur.

 

